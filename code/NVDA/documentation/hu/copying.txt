GNU General Public License (GPL) 
Megjegyzés: Ez a "nem hivatalos" fordítás a 
http://www.gnu.hu/gpl.html
oldalról származik, amit az FSF alapítvány (www.fsf.hu) adott ki.

Copyright (C) 1989, 1991 Free Software Foundation, Inc. 59 Temple Place, Suite 330, Boston, MA 02111-1307, USA 
Copyright (C) 1989, 1991 Free Software Foundation, Inc. 675 Mass Ave, Cambridge, MA 02139, USA 
Elõszó 
A legtöbb szoftver licencei azzal a szándékkal készültek, hogy minél kevesebb lehetõséget adjanak a szoftver megváltoztatására és terjesztésére. Ezzel szemben a GNU GPL célja, hogy garantálja a szabad szoftver másolásának és terjesztésének szabadságát, ezáltal biztosítva a szoftver szabad felhasználhatóságát minden felhasználó számára. A GPL szabályai vonatkoznak a Free Software Foundation legtöbb szoftverére, illetve minden olyan programra, melynek szerzõje úgy dönt, hogy ezt használja a szerzõi jog megjelölésekor. (A Free Software Foundation egyes szoftvereire a GNU LGPL érvényes.) Bárki használhatja a programjaiban a GPL-t a szerzõi jogi megjegyzésnél. 
A szabad szoftver megjelölés nem jelenti azt, hogy a szoftvernek nem lehet ára. A GPL licencek célja, hogy garantálja a szabad szoftver másolatainak szabad terjesztését (és e szolgáltatásért akár díj felszámítását), a forráskód elérhetõségét, hogy bárki szabadon módosíthassa a szoftvert, vagy felhasználhassa a részeit új szabad programokban; és hogy mások megismerhessék ezt a lehetõséget. 
A szerzõ jogainak védelmében korlátozásokat kell hozni, amelyek megtiltják, hogy bárki megtagadhassa ezeket a jogokat másoktól, vagy ezekrõl való lemondásra kényszerítsen bárki mást. Ezek a megszorítások bizonyos felelõsségeket jelentenek azok számára, akik a szoftver másolatait terjesztik vagy módosítják. 
Ha valaki például ilyen program másolatait terjeszti, akár ingyen vagy bizonyos összeg fejében, a szoftverre vonatkozó minden jogot tovább kell adnia a fogadó feleknek. Biztosítani kell továbbá, hogy megkapják vagy legalábbis megkaphassák a forráskódot is. És persze ezeket a licencfeltételeket is el kell juttatni, hogy tisztában legyenek a jogaikkal. 
A jogok védelme két lépésbõl áll: 
(1) a szoftver szerzõi jogainak védelmébõl és 
(2) a jelen licenc biztosításából, amely jogalapot biztosít a szoftver másolására, terjesztésére és/vagy módosítására. 
Az egyes szerzõk és a magunk védelmében biztosítani akarjuk, hogy mindenki megértse: a jelen szabad szoftverre nincs jótállás. Ha a szoftvert módosították és továbbadták, akkor mindenkinek, aki a módosított változatot kapja, tudnia kell, hogy az nem az eredeti, így a mások által okozott hibáknak nem lehet hatása az eredeti szerzõ hírnevére. 
Végül, a szabad szoftver létét állandóan fenyegetik a szoftverszabadalmak. El szeretnénk kerülni annak veszélyét, hogy a szabad program terjesztõi szabadalmat jegyezhessenek be rá, ezáltal saját szellemi tulajdont képezõvé tegyék a programot. Ennek megelõzéséhez tisztázni kívánjuk: szabadalom szabad szoftverrel kapcsolatban csak mindenki általi szabad használatra jegyezhetõ be, vagy egyáltalán nem jegyezhetõ be. 
A másolásra, terjesztésre, módosításra vonatkozó pontos szabályok és feltételek: 
A MÁSOLÁSRA, TERJESZTÉSRE ÉS MÓDOSÍTÁSRA VONATKOZÓ FELTÉTELEK ÉS KIKÖTÉSEK 
0. Ez a licenc minden olyan programra vagy munkára vonatkozik, amelynek a szerzõi jogi megjegyzésében a jog tulajdonosa a következõ szöveget helyezte el: a GPL-ben foglaltak alapján terjeszthetõ. Az alábbiakban a Program kifejezés bármely ilyen programra vagy munkára vonatkozik, a Programon alapuló munka pedig magát a programot vagy egy szerzõi joggal védett munkát jelenti: vagyis olyan munkát, amely tartalmazza a programot vagy annak egy részletét, módosítottan vagy módosítatlanul és/vagy más nyelvre fordítva. (Az alábbiakban a fordítás minden egyéb megkötés nélkül beletartozik a módosítás fogalmába.) Minden engedélyezés címzettje Ön. 
A jelen licenc a másoláson, terjesztésen és módosításon kívül más tevékenységre nem vonatkozik, azok a hatályán kívül esnek. A Program futtatása nincs korlátozva, illetve a Program kimenetére is csak abban az esetben vonatkozik ez a szabályozás, ha az tartalmazza a Programon alapuló munka egy részletét (függetlenül attól, hogy ez a Program futtatásával jött-e létre). Ez tehát a Program mûködésétõl függ. 
1. A Program forráskódja módosítás nélkül másolható és bármely adathordozón terjeszthetõ, feltéve, hogy minden egyes példányon pontosan szerepel a megfelelõ szerzõi jogi megjegyzés, illetve a garanciavállalás elutasítása; érintetlenül kell hagyni minden erre a szabályozásra és a garancia teljes hiányára utaló szöveget és a jelen licencdokumentumot is el kell juttatni mindazokhoz, akik a Programot kapják. 
Felszámítható díj a másolat fizikai továbbítása fejében, illetve ellenszolgáltatás fejében a Programhoz garanciális támogatás is biztosítható. 
2. A Program vagy annak egy része módosítható, így a Programon alapuló munka jön létre. A módosítás ezután az 1. szakaszban adott feltételek szerint tovább terjeszthetõ, ha az alábbi feltételek is teljesülnek: 
a) A módosított fájlokat el kell látni olyan megjegyzéssel, amely feltünteti a módosítást végzõ nevét és a módosítások dátumát. 
b) Minden olyan munkát, amely részben vagy egészben tartalmazza a Programot vagy a Programon alapul, olyan szabályokkal kell kiadni vagy terjeszteni, hogy annak használati joga harmadik személy részére licencdíjmentesen hozzáférhetõ legyen, a jelen dokumentumban található feltételeknek megfelelõen. 
c) Ha a módosított Program interaktívan olvassa a parancsokat futás közben, akkor úgy kell elkészíteni, hogy a megszokott módon történõ indításkor megjelenítsen egy üzenetet a megfelelõ szerzõi jogi megjegyzéssel és a garancia hiányára utaló közléssel (vagy éppen azzal az információval, hogy miként juthat valaki garanciához), illetve azzal az információval, hogy bárki terjesztheti a Programot a jelen feltételeknek megfelelõen, és arra is utalást kell tenni, hogy a felhasználó miként tekintheti meg a licenc egy példányát. (Kivétel: ha a Program interaktív ugyan, de nem jelenít meg hasonló üzenetet, akkor a Programon alapuló munkának sem kell ezt tennie.) 
Ezek a feltételek a módosított munkára, mint egészre vonatkoznak. Ha a munka azonosítható részei nem a Programon alapulnak és független munkákként elkülönülten azonosíthatók, akkor ez a szabályozás nem vonatkozik ezekre a részekre, ha azok külön munkaként kerülnek terjesztésre. Viszont, ha ugyanez a rész az egész részeként kerül terjesztésre, amely a Programon alapuló munka, akkor az egész terjesztése csak a jelen dokumentum alapján lehetséges, amely ebben az esetben a jogokat minden egyes felhasználó számára kiterjeszti az egészre tekintet nélkül arra, hogy melyik részt ki írta. 
E szövegrésznek tehát nem az a célja, hogy mások jogait elvegye vagy korlátozza a kizárólag saját maga által írt munkákra; a cél az, hogy a jogok gyakorlása szabályozva legyen a Programon alapuló illetve a gyûjteményes munkák terjesztése esetében. 
Ezenkívül más munkáknak, amelyek nem a Programon alapulnak, a Programmal (vagy a Programon alapuló munkával) közös adathordozón vagy adattárolón szerepeltetése nem jelenti a jelen szabályok érvényességét azokra is. 
3. A Program (vagy a Programon alapuló munka a 2. szakasznak megfelelõen) másolható és terjeszthetõ tárgykódú vagy végrehajtható kódú formájában az 1. és 2. szakaszban foglaltak szerint, amennyiben az alábbi feltételek is teljesülnek: 
a) a teljes, gép által értelmezhetõ forráskód kíséri az anyagot, amelynek terjesztése az 1. és 2. szakaszban foglaltak szerint történik, jellemzõen szoftverterjesztésre használt adathordozón; vagy, 
b) legalább három évre szólóan írásban vállalja, hogy bármely külsõ személynek rendelkezésre áll a teljes gép által értelmezhetõ forráskód, a fizikai továbbítást fedezõ összegnél nem nagyobb díjért az 1. és 2. szakaszban foglaltak szerint szoftverterjesztésre használt adathordozón; vagy,
c) a megfelelõ forráskód terjesztésére vonatkozóan megkapott tájékoztatás kíséri az anyagot. (Ez az alternatíva csak nem kereskedelmi terjesztés esetén alkalmazható abban az esetben, ha a terjesztõ a Programhoz a tárgykódú vagy forráskódú formájában jutott hozzá az ajánlattal együtt a fenti b. cikkelynek megfelelõen.) 
Egy munka forráskódja a munkának azt a formáját jelenti, amelyben a módosításokat elsõdlegesen végezni szokás. Egy végrehajtható program esetében a teljes forráskód a tartalmazott összes modul forráskódját jelenti, továbbá a kapcsolódó felületdefiníciós fájlokat és a fordítást vezérlõ parancsfájlokat. Egy speciális kivételként a forráskódnak nem kell tartalmaznia normál esetben a végrehajtható kód futtatására szolgáló operációs rendszer fõbb részeiként (kernel, fordítóprogram stb.) terjesztett részeit (forrás vagy bináris formában), kivéve, ha a komponens maga a végrehajtható állományt kíséri. 
Ha a végrehajtható program vagy tárgykód terjesztése a forráskód hozzáférését egy megadott helyen biztosító írásban vállalja, akkor ez egyenértékû a forráskód terjesztésével, bár másoknak nem kell a forrást lemásolniuk a tárgykóddal együtt. 
4. A Programot csak a jelen Licencben leírtaknak megfelelõen szabad lemásolni, terjeszteni, módosítani és allicencbe adni. Az egyéb módon történõ másolás, módosítás, terjesztés és allicencbe adás érvénytelen, és azonnal érvényteleníti a dokumentumban megadott jogosultságokat. Mindazonáltal azok, akik a Licencet megszegõtõl kaptak példányokat vagy jogokat, tovább gyakorolhatják a Licenc által meghatározott jogaikat mindaddig, amíg teljesen megfelelnek a Licenc feltételeinek. 
5. Önnek nem kötelezõ elfogadnia ezt a szabályozást, hiszen nem írta alá. Ezen kívül viszont semmi más nem ad jogokat a Program terjesztésére és módosítására. Ezeket a cselekedeteket a törvény bünteti, ha nem a jelen szerzõi jogi szabályozás keretei között történnek. Mindezek miatt a Program (vagy a Programon alapuló munka) terjesztése vagy módosítása a jelen dokumentum szabályainak, és azon belül a Program vagy a munka módosítására, másolására vagy terjesztésére vonatkozó összes feltételének elfogadását jelenti. 
6. Minden alkalommal, amikor a Program (vagy az azon alapuló munka) továbbadása történik, a Programot megkapó személy automatikusan hozzájut az eredeti licenctulajdonostól származó licenchez, amely a jelen szabályok szerint biztosítja a jogot a Program másolására, terjesztésére és módosítására. Nem lehet semmilyen módon tovább korlátozni a fogadó félnek az itt megadott jogait. A Program továbbadója nem felelõs harmadik személyekkel betartatni a jelen szabályokat. 
7. Ha bírósági határozat, szabadalomsértés vélelme, vagy egyéb (nem kizárólag szabadalmakkal kapcsolatos) okból olyan feltételeknek kell megfelelnie (akár bírósági határozat, akár megállapodás, akár bármi más eredményeképp), amelyek ellentétesek a jelen feltételekkel, az nem menti fel a terjesztõt a jelen feltételek figyelembevétele alól. Ha a terjesztés nem lehetséges a jelen Licenc és az egyéb feltételek kötelezettségeinek együttes betartásával, akkor tilos a Program terjesztése. Ha például egy szabadalmi szerzõdés nem engedi meg egy program jogdíj nélküli továbbterjesztését azok számára, akik közvetve vagy közvetlenül megkapják, akkor az egyetlen módja, hogy eleget tegyen valaki mindkét feltételnek az, hogy eláll a Program terjesztésétõl. 
Ha ennek a szakasznak bármely része érvénytelen, vagy nem érvényesíthetõ valamely körülmény folytán, akkor a szakasz maradék részét kell alkalmazni, egyéb esetekben pedig a szakasz egésze alkalmazandó. 
Ennek a szakasznak nem az a célja, hogy a szabadalmak vagy egyéb hasonló jogok megsértésére ösztönözzön bárkit is; mindössze meg szeretné védeni a szabad szoftver terjesztési rendszerének egységét, amelyet a szabad közreadást szabályozó feltételrendszerek teremtenek meg. Sok ember nagymértékben járult hozzá az e rendszer keretében terjesztett, különféle szoftverekhez, és számít a rendszer következetes alkalmazására; azt a szerzõ/adományozó dönti el, hogy a szoftverét más rendszer szerint is közzé kívánja-e tenni, és a licencet kapók ezt nem befolyásolhatják. 
E szakasz célja, hogy pontosan tisztázza azt, ami elgondolásunk szerint a jelen licenc többi részének a következménye. 
8. Ha a Program terjesztése és/vagy használata egyes országokban nem lehetséges akár szabadalmak, akár szerzõi jogokkal védett felületek miatt, akkor a Program szerzõi jogainak eredeti tulajdonosa, aki a Programot ezen szabályozás alapján adja közre, egy explicit földrajzi megkötést adhat a terjesztésre, és egyes országokat kizárhat. Ebben az esetben úgy tekintendõ, hogy a jelen licenc ezt a megkötést is tartalmazza, ugyanúgy mintha csak a fõ szövegében lenne leírva. 
9. A Free Software Foundation idõrõl idõre kiadja a General Public License dokumentum felülvizsgált és/vagy újabb változatait. Ezek az újabb dokumentumok az elõzõek szellemében készülnek, de részletekben különbözhetnek, hogy új problémákat vagy aggályokat is kezeljenek. 
A dokumentum minden változata egy megkülönböztetõ verziószámmal ellátva jelenik meg. Ha a Program szerzõi jogi megjegyzésében egy bizonyos vagy annál újabb verzió van megjelölve, akkor lehetõség van akár a megjelölt, vagy a Free Software Foundation által kiadott késõbbi verzióban leírt feltételek követésére. Ha nincs ilyen megjelölt verzió, akkor lehetõség van a Free Software Foundation által valaha kibocsátott bármelyik dokumentum alkalmazására. 
10. A Programot más szabad szoftverbe, amelynek szerzõi jogi szabályozása különbözik, csak akkor építheti be, ha a szerzõtõl erre engedélyt szerzett. Abban az esetben, ha a program szerzõi jogainak tulajdonosa a Free Software Foundation, akkor a Free Software Foundation címére kell írni; néha kivételt teszünk. A döntés a következõ két cél szem elõtt tartásával fog történni: megmaradjon a szabad szoftveren alapuló munkák szabad állapota, valamint segítse elõ a szoftver újrafelhasználását és megosztását. 
GARANCIAVÁLLALÁS HIÁNYA 
11. MIVEL A JELEN PROGRAM HASZNÁLATI JOGA DÍJMENTES, AZ ALKALMAZHATÓ JOGSZABÁLYOK ÁLTAL BIZTOSÍTOTT MAXIMÁLIS MÉRTÉKBEN VISSZAUTASÍTJUK A PROGRAMHOZ A GARANCIA BIZTOSÍTÁSÁT. AMENNYIBEN A SZERZÕI JOGOK TULAJDONOSAI ÍRÁSBAN MÁSKÉNT NEM NYILATKOZNAK, A PROGRAM A "JELEN ÁLLAPOTÁBAN" KERÜL KIADÁSRA, MINDENFÉLE GARANCIAVÁLLALÁS NÉLKÜL, LEGYEN AZ KIFEJEZETT VAGY BELEÉRTETT, BELEÉRTVE, DE NEM KIZÁRÓLAGOSAN A FORGALOMBA HOZHATÓSÁGRA VAGY ALKALMAZHATÓSÁGRA VONATKOZÓ GARANCIÁKAT. A PROGRAM MINÕSÉGÉBÕL ÉS MÛKÖDÉSÉBÕL FAKADÓ ÖSSZES KOCKÁZAT A FELHASZNÁLÓT TERHELI. HA A PROGRAM HIBÁSAN MÛKÖDIK, A FELHASZNÁLÓNAK MAGÁNAK KELL VÁLLALNIA A JAVÍTÁSHOZ SZÜKSÉGES MINDEN KÖLTSÉGET. 
12. AMENNYIBEN A HATÁLYOS JOGSZABÁLYOK VAGY A SZERZÕI JOGOK TULAJDONOSAI ÍRÁSOS MEGÁLLAPODÁSBAN MÁSKÉNT NEM RENDELKEZNEK, SEM A PROGRAM SZERZÕJE, SEM MÁSOK, AKIK MÓDOSÍTOTTÁK ÉS/VAGY TERJESZTETTÉK A PROGRAMOT A FENTIEKNEK MEGFELELÕEN, NEM TEHETÕK FELELÕSSÉ A KÁROKÉRT, BELEÉRTVE MINDEN VÉLETLEN, VAGY KÖVETKEZMÉNYES KÁRT, AMELY A PROGRAM HASZNÁLATÁBÓL VAGY A HASZNÁLAT MEGAKADÁLYOZÁSÁBÓL SZÁRMAZIK (BELEÉRTVE, DE NEM KIZÁRÓLAGOSAN AZ ADATVESZTÉST ÉS A HELYTELEN ADATFELDOLGOZÁST, VALAMINT A MÁS PROGRAMOKKAL VALÓ HIBÁS EGYÜTTMÛKÖDÉST), MÉG AKKOR SEM, HA EZEN FELEK TUDATÁBAN VOLTAK, HOGY ILYEN KÁROK KELETKEZHETNEK. 
FELTÉTELEK ÉS SZABÁLYOK VÉGE 
Hogyan alkalmazhatók ezek a szabályok egy új programra? 
Ha valaki egy új programot készít és szeretné, hogy az bárki számára a lehetõ leginkább hasznos legyen, akkor a legjobb módszer, hogy azt szabad szoftverré teszi, megengedve mindenkinek a szabad másolást és módosítást a jelen feltételeknek megfelelõen. 
Ehhez a következõ megjegyzést kell csatolni a programhoz. A legbiztosabb ezt minden egyes forrásfájl elejére beírni, így közölve leghatásosabban a garancia visszautasítását; ezenkívül minden fájl kell, hogy tartalmazzon egy copyright sort és egy mutatót arra a helyre, ahol a teljes szöveg található. 
 Egy sor, amely megadja a program nevét és funkcióját
 Copyright (C) év; szerzõ neve;
 
 Ez a program szabad szoftver; terjeszthetõ illetve módosítható a 
 Free Software Foundation által kiadott GNU General Public License
 dokumentumában leírtak; akár a licenc 2-es, akár (tetszõleges) késõbbi 
 változata szerint.

 Ez a program abban a reményben kerül közreadásra, hogy hasznos lesz, 
 de minden egyéb GARANCIA NÉLKÜL, az ELADHATÓSÁGRA vagy VALAMELY CÉLRA 
 VALÓ ALKALMAZHATÓSÁGRA való származtatott garanciát is beleértve. 
 További részleteket a GNU General Public License tartalmaz.

 A felhasználónak a programmal együtt meg kell kapnia a GNU General 
 Public License egy példányát; ha mégsem kapta meg, akkor
 ezt a Free Software Foundationnak küldött levélben jelezze 
 (cím: Free Software Foundation Inc., 59 Temple Place, Suite 330, 
 Boston, MA 02111-1307, USA.)
A programhoz csatolni kell azt is, hogy miként lehet kapcsolatba lépni a szerzõvel, elektronikus vagy hagyományos levél küldésével. 
Ha a program interaktív, a következõhöz hasonló üzenettel lehet ezt megtenni a program indulásakor:
 Gnomovision version 69, Copyright (C) év, a szerzõ neve.
 A Gnomovision programhoz SEMMILYEN GARANCIA NEM JÁR; részletekért
 írja be a 'show w' parancsot. Ez egy szabad szoftver, bizonyos 
 feltételek mellett terjeszthetõ, illetve módosítható; részletekért
 írja be a 'show c' parancsot.
A show w és show c képzeletbeli parancsok, és a GPL megfelelõ részeit kell megjeleníteniük. Természetesen a valódi parancsok a show w és show c parancstól különbözhetnek; lehetnek akár egérkattintások vagy menüpontok is, ami a programnak megfelel. 
Ha szükséges, meg kell szerezni a munkáltatótól (ha a szerzõ programozóként dolgozik) vagy az iskolától a program szerzõi jogairól való lemondás igazolását. Erre itt egy példa; változtassa meg a neveket: 
 A Fiktív Bt. ezennel lemond minden szerzõi jogi érdekeltségérõl 
 a Gnomovision programmal (amelyet több fázisban fordítanak le 
 a fordítóprogramok) kapcsolatban, amelyet H. Ekker János írt.
 
 Aláírás: Tira Mihály, 1989. április 1. Tira Mihály ügyvezetõ
A GNU General Public License nem engedi meg, hogy a program része legyen szellemi tulajdont képezõ programoknak. Ha a program egy szubrutinkönyvtár, akkor megfontolhatja, hogy nem célszerûbb-e megengedni, hogy szellemi tulajdont képezõ alkalmazásokkal is összefûzhetõ legyen a programkönyvtár. Ha ezt szeretné, akkor a GPL helyett a GNU LGPL-t kell használni.
Copyright (c) 1996, 1997, 1998, 1999, 2000, 2001, 2002, 2003, 2004, 2005, 2006, 2007 Free Software Foundation, Inc.
Copyright (c) 2003, 2004, 2005, 2006, 2007 FSF.hu Alapítvány Az oldal tartalma szabadon másolható a fenti copyright bejegyzéssel együtt. Módosítani nem szabad. 