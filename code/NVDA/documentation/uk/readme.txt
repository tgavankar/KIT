 файл ознайомлення із "NVDA" 

       Вільна, з відкритим вихідним кодом, програма мовного доступу до екрану під Windows. 

       Розробник Michael Curran, за допомогою James Teh та ін 

	Сайт російськомовної спільноти NVDA знаходиться за адресою http://ru.nvda-community.org/
На цьому сайті також працює поштова розсилка для користувачів NVDA, підписатися на яку можна шляхом відправки порожнього електронного листа на адресу nvda-rus@tiflo.info
У темі вкажіть ""Subscribe" без лапок.
       "NVDA" (Вільна програма мовного доступу до екрану під Windows з відкритим вихідним кодом) дозволяє незрячим і людям з вадами зору  використовувати
комп'ютер без додаткових витрат на придбання спеціальних програм. "NVDA" розвивається з початку квітня 2006 року і є досить успішною програмою екранного
доступу для повсякденного використання. Вона не позбавлена недоліків, і, поки що, менш функціональна, ніж деякі комерційні програми мовного доступу до
екрану, але з грудня 2006 року розробник "NVDA" використовує її як основний засіб екранного доступу, залишивши придбаний попередньо комерційний продукт.


За допомогою виведення інформації синтезатором мови, "NVDA" дозволяє отримати доступ до більшості додатків Windows, наприклад, переглядати Інтернет, використовуючи
"Internet Explorer" і "Firefox"; 
читати та редагувати документи в "WordPad" або "Microsoft Word"; 
відправляти та отримувати електронну пошту через "Outlook Express" або через Mozilla Thunderbird; 
використовувати програми через командний рядок у Dos вікнах; 
створювати прості таблиці в "Microsoft Excel"; 
здійснювати загальне обслуговування комп'ютера через програми "Мій Комп'ютер" (My Computer) / "Провідник" (Windows Explorer (), компоненти "Панелі керування" (Control Panel applets) та виконувати інші звичайні завдання під Windows.
Також, можна користуватися програмою Total commander  - вона також озвучується NVDA.
	Також у NVDA реалізоване читання деяких програм на Java, однак для підтримки читання таких програм на вашому комп'ютері має бути встановлено додаток Java Access Bridge, і зроблено відповідні налаштування у самих програмах.
Детальніше про налаштування OpenOffice можна довідатися у розділі "Документація" на офіційному сайті програми.
Не забуваймо і про підтримку програм для спілкування - Windows Live Mail, Windows Live Messenger, Skype і Miranda Instant Messenger.  У деяких випадках за допомогою NVDA можна отримати повніший доступ до програм, ніж у інших подібних програмах. Так, у програмі Miranda NVDA читає деякі підказки на кнопках, те ж відбувається і у Skype.

NVDA не пов'язана обмеженнями та тенденціями комерційного ринку. Комерційні програми екранного доступу мають деякі переваги, однак,  їхні функції, вбудовані за вимогами ринку, часом, не несуть практичного розширення можливостей користувача з реалізації повного доступу. Можливо, "NVDA", іноді, поступається
в стабільності деяким програмам екранного доступу, але може використовуватися як експериментальний і дослідницький інструмент. Його можна застосовувати для випробовування та впровадження функцій, які не зустрічаються в інших програмах мовного доступу до екрану під Windows. Простим прикладом служить використання тональних сигналів "NVDA", які показують зміну стану індикаторів виконання, чим вищий сигнал, тим ближчий до кінця процес. Користувачі інших продуктів екранного
доступу додають подібну функціональність за допомогою спеціальних макросів, однак, офіційно, вона ніде не інтегрована повністю в ядро програм. 

       Ви можете допомогти поліпшити функціональність "NVDA", спрямовуючи зауваження і пропозиції розробникам. 
Статті на цю та інші теми "NVDA" можна почитати в wiki: www.nvda-project.org/nvda/wiki 
       Якщо вам потрібна загальна інформація про "NVDA", ви можете відвідати сайт: www.nvda-project.org/nvda 
де, також, розміщена інформація про списки розсилань із питань роботи програми. На сьогоднішній день доступно два (2) розсилання (мова розсилань Англійська): одне загальне розсилання длявсіх користувачів "NVDA", інше -  для розробників, що використовують NVDA from source. 

--- Правова інформація --- 
Авторське право (C) 2006-2009 NVDA Contributors <http://www.nvda-project.org/> 
NVDA захищається GNU General Public License. Ви можете вільно розповсюджувати та змінювати це програмне забезпечення, якщо дотримуєтеся ліцензійної угоди
та зберігаєте файл ліцензії в незмінному вигляді у програмі при поширенні, дозволяючи  іншим отримувати доступ до оригіналу.
 Також, дозволяється змінювати програмне забезпечення, що використовує код, узятий з цього пакету та його частин. 
Отримати додаткову інформацію з цієї ліцензії ви можете на сайті: 
http://www.gnu.org/licenses/gpl.html 
або із файлу, що постачається у комплекті із програмою  - Copying.txt. 
---------------------- 

Для зв'язку з розробником, будь ласка, надсилайте листи за адресою: 
Michael Curran <mick@kulgan.net>  

	Переклад із російської мови та доповнення інформації - Пиріг Володимир. 
Свої побажання щодо перекладу або його поліпшення, надсилайте на адресу
vova-mobile@hotmail.com